**राजीव गर्ग की जीवनी**

राजीव गर्ग का जन्म 21 सितंबर 1966 को उत्तर प्रदेश के एक छोटे से गाँव में हुआ। उनका बचपन मेहनत और लगन से भरा था, और वह पढ़ाई में बेहद होशियार थे। विशेष रूप से, गणित उनका पसंदीदा विषय था। बचपन में ही उन्होंने अपने परिजनों के दिल में खास जगह बना ली थी। राजीव सर के सीखने की लगन उन्हें चक्की चलाने तक ले गई, जहाँ वह अपने चाचा के साथ काम किया करते थे। चक्की का रखरखाव और भैंस की देखभाल, जैसे कि उसे चारा देना और दूध निकालना, भी उनकी जिम्मेदारियों में शामिल था।

जब वह 10वीं कक्षा में पहुंचे, तब उन्होंने इंजीनियरिंग करने के लिए शहर की राह पकड़ी। उनकी बुद्धिमानी और मेहनत के कारण, उनके परिवार को हमेशा उन पर गर्व रहा। धीरे-धीरे उनकी शादी हो गई और प्रभु की कृपा से उन्हें एक बेटी की प्राप्ति हुई। उनके जीवन की गाड़ी सही रास्ते पर चल रही थी, लेकिन अचानक एक झटके ने सब कुछ बदल दिया।

राजीव सर को अचानक अपनी दृष्टि खोनी पड़ी। उनके परिवार ने उन्हें कई डॉक्टरों और धार्मिक स्थलों पर लेकर गए, लेकिन कोई भी इलाज कारगर नहीं हुआ। इस कठिन समय में राजीव सर बेहद तनाव में आ गए। उन्हें नहीं पता था कि अब उनका जीवन किस दिशा में जाएगा। पर कहते हैं, जब एक दरवाजा बंद होता है, तो भगवान दूसरा रास्ता जरूर खोलते हैं।

एक दिन राजीव सर अपने परिवार के साथ दृष्टिबाधित लोगों को भोजन कराने गए, जहाँ उन्होंने पहली बार यह समझा कि दृष्टिहीन लोग कैसे अपनी ज़िंदगी जीते हैं और कैसे वे टेक्नोलॉजी का इस्तेमाल करते हैं। वहां, एक साथी दृष्टिबाधित व्यक्ति ने उन्हें स्क्रीन रीडर और तकनीक के इस्तेमाल के बारे में बताया। इसके बाद, उनकी पत्नी और बेटी ने उन्हें पूरा सहयोग दिया। 

राजीव सर ने धीरे-धीरे कंप्यूटर और तकनीक से जुड़ी चीजें सीखीं। उन्होंने एक्सेल पर काम करना सीखा और घर के लेन-देन का हिसाब-किताब संभालने लगे। एक दिन, उन्होंने पढ़ा कि अब दृष्टिबाधित लोगों को भी एंड्रॉइड ऐप डेवलपमेंट सिखाई जा रही है। उन्होंने तुरंत रजिस्ट्रेशन कराया और कोटलिन प्रोग्रामिंग भाषा सीखनी शुरू की। इसके बाद, उन्होंने वेब डेवलपमेंट भी सीख लिया और अब वह एक प्रेरणा स्त्रोत बन चुके हैं।

आज राजीव सर अपने जीवन की चुनौतियों को पार करते हुए एक मिसाल हैं। जन्मदिन की हार्दिक शुभकामनाएँ, राजीव सर! भगवान से प्रार्थना है कि आपका जीवन हमेशा खुशियों से भरा रहे।